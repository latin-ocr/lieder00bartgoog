tan m’abelis vostra bela eompanha‚
que d'autra m’es salvatja et estranha.

Amors e jois m’enclau

et amezuram sens,

e beutatz e juvens

m’alegra em esjau,

el francs cors gais e gens

m’es de totz mals garens.

bel ris ab dous esgar

me fan rir’ e jogar‚

cortes solatz me reten em gazanha

e gaugz entiers mi tol trebalh e lanha.

De lai on creissol fau

mi ven us jauzimens‚

don sui gais e jauzenS,

qu'onral nom de Peitau‚

ejal fals reorezens,

cobes mal despendenS,

no pot re conquistar

per soven penchenar.

sitot si penh nis mira nis aplanha,
totz sos afars no val una castanha.

Quel cor a flac e cau

e val meins que niens,

que per mil sagramons

nol creiri' om d'un clau

e dolon m'en las dens,

quan parli d’aitals gens -

per qu’eu rn’o lais estar -

d'en Saue filh d’Albar,

on malvestatz se sojorna es banha,

e sos pretz es aitals cum fils d’aranha.

A} rei valent e ear
volh en mon vers mandar,

 

